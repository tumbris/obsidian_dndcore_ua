Перевірка Мудрості (Уважність) дозволяє вам побачити, почути чи якимось іншим способом відчути присутність чогось. Вона показує загальний рівень усвідомлення вами вашого оточення та гостроту ваших чуттів. До прикладу, ви можете спробувати почути розмову через зачинені двері, підслухати під відчиненим вікном чи розчути монстрів, що скритно рухаються лісом. Або ж ви можете спробувати розгледіти щось в темноті або щось, що легко пропустити, як от орки, що сидять у засідці біля дороги, головорізи, що ховаються в темному провулку чи вогонь свічки, що видніється під секретними дверима.

```ad-note
title: Пошух захованого об'єкта
icon: dice-d20
Коли ваш персонаж шукає прихований об'єкт, як от таємні двері чи пастки, МП зазвичай просить зробити перевірку Мудрості (Уважність). Ця перевірка може біти використана для виявлення прихованих деталей чи іншої інформації та підказок, які ви могли б не помітити.

У більшості випадків, ви маєте описати де ви шукаєте, щоб МП міг визначити ваші шанси на успіх. Наприклад, ключ сховано під купою одягу на верхній шухляді шафи. Якщо ви кажете майстру підземель, що ви ходете по кімнаті, оглядаючи стіни та меблі в пошуку зачіпок, знайти ключ у вас нема жодних шансів, незалежно від результату вашої перевірки Мудрості (Уважність). Вам треба зазначити, що ви оглядаєте всі шухляди та шафи, щоб мати шанси на успіх. 
```